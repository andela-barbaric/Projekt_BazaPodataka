Kompanija za brodove je odlučila implementirati bazu podataka kako bi uspješno evidentirala sve važne informacije o vožnjama svojih brodova. 
Ova baza podataka omogućiti će precizno planiranje ruta, praćenje tereta te praćenje svake vožnje koja se odvija. 
Svaka vožnja ima jedinstvenu šifru vožnje koja je bitna za identificiranje same vožnje. 
Također, evidentiraju se podaci o mjestu polaska i mjestu dolaska za svaku vožnju. 
Upravo ove informacije omogućuju uspješno usklađivanje rasporeda i optimizaciju putovanja. 
Za svaku luku se bilježe važni podaci kao što su šifra luke, naziv luke i država u kojoj se luka nalazi. 
Svi dani podaci omogućuju pravilno usklađivanje vožnji brodova i identifikaciju specifičnih luka. 
Svaki brod kompanije ima svoju jedinstvenu šifru koja ga identificira. 
Uz šifu, navode se podaci o nazivu broda, vrsti broda, godini proizvodnje i kapacitetu. 
Vrsta broda može varirati, odnosno brod može biti putnički, teretni ili putnički i teretni, što omogućuje razlikovanje brodova prema njihovim specifičnim namjenama. 
Kada putnici kupuju karte za putovanje brodom, njihovi podaci se evidentiraju u sustavu. 
Svaki putnik ima jedinstvenu šifru, te informacije poput imena, prezimena i godina putnika. 
Za svako putovanje, putnici kupuju kartu, a svaka karta sastoji se od svoje jedinstvene šifre, cijene, vrste, vremena polaska i vremena dolaska. 
Jedna karta važi samo za jednog putnika i koristi se isključivo za samo jedno putovanje. 
Na svakom putovanju brodom nalazi se određeni kapetan koji upravlja brodom. 
Za svakog kapetana evidentiraju se bitni podaci kao što su šifra kapetana, ime, prezime i godine radnog iskustva. 
Ovi podaci pomažu u praćenju i upravljanju radom kapetana na različitim putovanjima.
